			mesaj1
Başkan Büyükgöz’ün Kadınlar Günü Mesajı
Başkan Büyükgöz’ün

Kadınlar Günü Mesajı

Gebze Belediye Başkanı Zinnur Büyükgöz, 8 Mart Dünya Kadınlar Günü vesilesiyle bir kutlama mesajı yayımladı.

Gebze Belediye Başkanı Zinnur Büyükgöz, 8 Mart Dünya Kadınlar Günü vesilesiyle bir kutlama mesajı yayımladı. Kadınların insan hayatının her safhasında belirleyici bir rol ve etkiye sahip olduğunu vurgulayan Gebze Belediye Başkanı Zinnur Büyükgöz mesajında, “Sevginin, şefkatin, fedakarlık ve sabrın simgesi olan kadınlarımız en değerli, en yüce varlıklarımızdır. Hepimizin, her insanın üzerinde bir kadın emeği var. Hepimizin ilk öğretmeni kadınlarımızdır, annelerimizdir. Bizim kültürümüzde, medeniyetimizde, kadınlarımıza ve annelerimize özel bir önem atfedilmiş, kadınlarımızın aile hayatında olsun, toplumsal ve siyasal hayatta olsun belirleyici rolü takdir edilmiştir.

TOPLUMUN DESTEKLENMESİ DEMEK

Hanım kardeşlerimizle ilgili projelerimize yenilerini, önümüzdeki dönemde hayata geçireceğiz. Kadınlarımızın, annelerimizin gerek aile hayatında, gerekse sosyal ve kültürel hayatta daha etkin olmalarını sağlayacak adımlarımızı artıracağız. Kadınlarımızın desteklenmesi demek, ailenin, toplumumuzun ve milletimizin güçlenmesi demektir. 8 Mart Dünya Kadınlar Günü dolayısıyla tüm kadınlarımıza minnet ve şükran duygularımı ifade ediyor, Kadınlar Gününüzü kutluyorum” ifadelerini kullandı. 
Tarih : 07/03/2025

			mesaj2
Başkan Büyükgöz’den Ramazan Ayı Mesajı
Başkan Büyükgöz’den

Ramazan Ayı Mesajı

Gebze Belediye Başkanı Zinnur Büyükgöz, Gebzeli hemşerilerinin 11 ayın sultanı mübarek Ramazan ayını tebrik etti.

Gebze Belediye Başkanı Zinnur Büyükgöz, Gebzeli hemşerilerinin 11 ayın sultanı mübarek Ramazan ayını, yayınladığı görüntülü mesajla kutladı. Başkan Büyükgöz mesajında şu ifadelere yer verdi: “Değerli Gebzeli hemşerilerim; Gebze’de mevsim Ramazan dedik. 11 ayın sultanı mübarek Ramazan ayı geldi. Hoş geldi, sefa geldi… Hepimize sağlık, sıhhat ve huzur içerisinde Ramazan’ı idrak etmek nasip olsun inşallah. Biz bu ayda da sosyal yardımlar açısından gerekli çalışmaları yaptık. Hazırız. Bu anlamda ihtiyacı olan kardeşlerimizle bir ve beraber olmaya gayret edeceğiz. Rahmet, bereket, mağfiret ayı olan Ramazan ayında dedik ki; Gebze’de mevsim Ramazan. Dolayısıyla bunu en güzel şekilde idrak edip en güzel şekilde hayata geçirmemiz lazım. Bu anlamda, sizlerle beraber Gebze’de Ramazan’ın bereketini hissettireceğiz inşallah. Sağlık, sıhhat içerisinde Ramazan’ın geçmesini ve bayrama mutlu bir şekilde herkesin erişmesini yüce Rabbimizden niyaz ediyoruz.”  
Tarih : 27/02/2025

			mesaj3
Başkan Büyükgöz’ün Berat Kandili Mesajı
Başkan Büyükgöz’ün

Berat Kandili Mesajı

Gebze Belediye Başkanı Zinnur Büyükgöz, Berat Kandili dolayısıyla bir tebrik mesajı yayınladı. Başkan Büyükgöz mesajında, “Mağfiret gecesi olarak da bilinen bu mübarek gecenin bütün müminlerin tevbe ve dualarının kabulüne vesile olmasını diliyor, tüm hemşerilerimin ve İslam dünyasının Berat kandilini tebrik ediyorum” dedi.

Gebze Belediye Başkanı Zinnur Büyükgöz, Berat Kandili dolayısıyla bir tebrik mesajı yayınladı. Mübarek gün ve gecelerin bizlere gönül dünyamızı temizleme fırsatı sunduğunu belirten Gebze Belediye Başkanı Zinnur Büyükgöz, “Berat Kandili bizlere, her tür kötü duygulardan, haksızlık ve adaletsizlikten, kin, nefret ve intikam duygularından arınmayı; Rabbimizin affediciliğine ve bağışlayıcılığına sığınmayı öğretir. Allah'a yakınlaşmak, kardeşlik, birlik ve beraberlik bağlarımızı güçlendirmek için bir vesile olan Berat Kandili’nde dünyanın birçok yerinde savaş, acı ve türlü zorluklarla yaşayan kardeşlerimizin kurtuluşu için dua etmeli, Rabbimizden tüm İslam aleminin ve dünyamızın huzur ve barış içinde yaşaması için niyazda bulunmalıyız. Mağfiret gecesi olarak da bilinen bu mübarek gecenin bütün müminlerin tevbe ve dualarının kabulüne vesile olmasını diliyor, tüm hemşerilerimin ve İslam dünyasının Berat kandilini tebrik ediyorum” ifadelerini kullandı. 
Tarih : 12/02/2025

			mesaj4
Başkan Büyükgöz’ün 10 Ocak Tebrik Mesajı
Başkan Büyükgöz’ün

10 Ocak Tebrik Mesajı

Gebze Belediye Başkanı Zinnur Büyükgöz, 10 Ocak Çalışan Gazeteciler Günü nedeniyle bir tebrik mesajı yayımladı.

Gebze Belediye Başkanı Zinnur Büyükgöz, 10 Ocak Çalışan Gazeteciler Günü nedeniyle bir tebrik mesajı yayımladı. Milletin bir manada müşterek sesi olma gibi önemli yönü olan gazeteciliğin; topluma doğru, tarafsız ve en hızlı şekilde haber akışı sağlamak gibi sorumlulukları da yerine getirdiğine dikkat çeken Gebze Belediye Başkanı Zinnur Büyükgöz, “Tarafsız ve objektif habercilik ilkeleri çerçevesinde hizmet veren basın çalışanları yerel ve ulusal sorunlarla ilgili bilinçli bir kamuoyu oluşturulmasında hayati bir fonksiyona sahiptir. Bu vesileyle ilçemizde, bölgemizde ve ilimizde her türlü olayı takip ederek bize aktaran, kentteki sorun ve aksaklıkların üzerine giderek kamuoyunu uyaran tüm güzide basın mensuplarımızın 10 Ocak Çalışan Gazeteciler Günü’nü kutluyor, çalışmalarında başarılar ve kolaylıklar diliyorum” ifadelerini kullandı. 
Tarih : 09/01/2025

			mesaj5
Başkan Büyükgöz’den Regaib Kandili Mesajı
Başkan Büyükgöz’den

Regaib Kandili Mesajı

Gebze Belediye Başkanı Zinnur Büyükgöz, Regaib Kandili dolayısıyla bir tebrik mesajı yayınladı.

Gebze Belediye Başkanı Zinnur Büyükgöz, Regaib Kandili dolayısıyla bir tebrik mesajı yayınladı. Üç ayların başlangıcı olarak bilinen Regaib Gecesi olduğunu belirten Başkan Büyükgöz, hemşerilerinin ve İslam aleminin kandilini kutladı. Mübarek kandil gecelerinin barış, kardeşlik ve insani ilişkilerin geliştirilmesi için güzel bir fırsat olduğunu belirten Gebze Belediye Başkanı Zinnur Büyükgöz, “Mübarek Regaib Gecesi, rahmet ve mağfiret ayları olarak bilinen üç aylara girdiğimizi müjdeleyen gecedir. Dua ve ibadetlerle Rabbimize yakarış ve yönelişin zirveye çıktığı bu kutsal gecenin manevi feyziyle kalplerimizi aydınlatacağız. Tövbe ve istiğfar etmemize, iyilik ve güzelliklere daha fazla yönelmemize vesile olan bu gecede, milletimizin birlik ve dirliği, İslam dünyasının birlik, beraberlik ve kardeşliği ve tüm insanlık aleminin huzur ve barış içerisinde yaşaması için dua edeceğiz. Tüm hemşerilerimin kandilini tebrik eder, bu mübarek gecede yapılacak ibadet ve duaların kabul olmasını Cenab-ı Allah’tan niyaz ederim” ifadelerini kullandı. 
Tarih : 31/12/2024

			mesaj6
Başkan Büyükgöz’ün Kurban Bayramı Mesajı
Başkan Büyükgöz’ün Kurban Bayramı Mesajı

Gebzelilerin ve tüm İslam aleminin Kurban Bayramı’nı kutlayan Gebze Belediye Başkanı Zinnur Büyükgöz, tüm hemşerilerini bayram namazı sonrasında yapılacak bayramlaşmaya davet etti.

Gebze Belediye Başkanı Zinnur Büyükgöz, yayınladığı mesajla hemşerilerinin Kurban Bayramı’nı kutladı. Kurban Bayramı’nın hem bir ibadet, hem de paylaşma ve yardımlaşmanın en güzel araçlarından biri olduğunu belirten Başkan Büyükgöz mesajına şöyle devam etti: “Kurban Bayramı, hikayesi ve anlamıyla yüreklerimizi evlat sevgisiyle dolduran; genç-yaşlı, zengin-fakir herkesi yakınlaştıran, bambaşka bir ibadet, bambaşka bir gelenektir. Kurban kesmek, paylaşmanın ve yardımlaşmanın en güzel araçlarından biridir. Bayramlar en sevinçli günlerimizdir. Kurban Bayramı’nı sevdiklerinizle, ailenizle, yakınlarınızla, komşularınızla dostluk, kardeşlik ve barış içerisinde idrak etmenizi temenni ediyorum. Bayramın, şehrimize, ülkemize, İslam alemine ve tüm insanlığa hayırlar getirmesini diliyorum. Daha nice bayramlarda bir arada olmak dileğiyle, Kurban Bayramımız mübarek olsun. Allah kestiğiniz kurbanları kabul etsin.” Gebze’de bayramlaşma 16 Haziran Pazar günü bayram namazının ardından 15 Temmuz Milli İrade Kent Meydanında yapılacak.
Tarih : 14/06/2024

