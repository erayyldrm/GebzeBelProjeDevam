			ziyaret1
Gebze ile Stambolovo Arasında Kardeşlik Protokolü
Gebze ile Stambolovo Arasında Kardeşlik Protokolü

Gebze Belediyesi ile Bulgaristan’ın Stambolovo Belediyesi arasındaki kardeş şehir protokolü, Gebze Belediye Başkanı Zinnur Büyükgöz ve konuk Belediye Başkanı Adnan Yıldız arasında imzalandı.

Gebze’ye Bulgaristan’dan kardeş şehir. Gebze Belediyesi ile Bulgaristan’ın Haskovo İli Stambolovo şehri arasında kardeşlik protokolü imzalandı. Beraberindeki heyet ile Gebze’ye gelen Stambolovo Belediye Başkanı Adnan Yıldız’ı kent meydanındaki makamında ağırlayan Gebze Belediye Başkanı Zinnur Büyükgöz arasında kardeş şehir protokolünü imzaladı. Bulgaristan’da yaşayan soydaşların selamını Gebzelilere ileten konuk Belediye Başkanı Adnan Yıldız ve beraberindeki heyeti ağırlayan Gebze Belediye Başkanı Zinnur Büyükgöz, ziyaretten duyduğu memnuniyeti dile getirdi.

KARŞILIKLI TECRÜBE PAYLAŞIMI

“Bulgaristan ile geçmişe dayanan güçlü kardeşlik bağlarımız var” diyen Gebze Belediye Başkanı Zinnur Büyükgöz, “Sanayi, teknoloji ve bilişim alanındaki tecrübelerimizi Stambolovo ile paylaşmaktan büyük bir mutluluk duyacağız. Stambolovo Belediye Başkanı, değerli mevkidaşım Sayın Adnan Yıldız ile birlikte imzaladığımız kardeş şehir protokolünün her iki kente de hayırlı olmasını diliyorum. Heyette bulunan değerli misafirlerimize de sürece katkıları için teşekkür ediyorum. İşbirliğimiz hayırlı uğurlu olsun inşallah” ifadelerini kullandı. Konuk Belediye Başkanı Adnan Yıldız da mevcut olan kardeşlik bağlarının daha da güçlendirecek bu protokolün hayırlı olması temennilerini paylaştı.
Tarih : 17/03/2025
			ziyaret2

Başkan Büyükgöz’den Ramazan Ziyaretleri

Başkan Büyükgöz’den Ramazan Ziyaretleri

11 ayın sultanı Ramazan ayında ziyaretlere devam eden Gebze Belediye Başkanı Zinnur Büyükgöz çarşı esnaflarına “hayırlı Ramazanlar” temennilerini iletti. Başkan Büyükgöz iftarda da İnönü Mahallesi sakinlerinden Kazı Ailesi’ne misafir oldu

Gebze Belediye Başkanı Zinnur Büyükgöz, 11 ayın sultanı Ramazan ayında hane ziyaretlerine devam ediyor. Gebze Belediye Başkanı Zinnur Büyükgöz hafta sonu ilk olarak çarşı esnaflarını ziyaret ederek hayırlı işler temennilerini iletti. Esnaflarla ve alışveriş yapan vatandaşlarla hasbihal ederek mübarek Ramazan aylarını tebrik eden Gebze Belediye Başkanı Zinnur Büyükgöz daha sonra İnönü Mahallesi’ne geçti. AK Parti İlçe Kadın Kolları Başkanı Habibe Çırak ile birlikte İnönü sakinlerinden Kazı ailesinin hanesine konuk olan Gebze Belediye Başkanı Zinnur Büyükgöz; ev sahibesi Gülden Kazı ve ailesiyle birlikte oruç açtı.

İFTARDA İNÖNÜ MAHALLESİNDE

“Bereket mevsimi Ramazan’da hane ziyaretlerimizi sürdürüyoruz” diyen Başkan Büyükgöz, “Bu akşamki iftarımızı, ilçe kadın kolları başkanımız Habibe Çırak ile birlikte değerli komşumuz Gülden Kazı ve ailesinin kurduğu gönül sofrasında yaptık. Bizleri muhabbetle ağırlayan Kazı ailesine can-ı gönülden teşekkür ediyorum. Rabbim, tuttuğumuz oruçları, yaptığımız ibadetleri kabul ve makbul eylesin inşallah” dedi. Kazı ailesi de Başkan Büyükgöz’e ziyaretlerinden ötürü teşekkür etti. 
Tarih : 10/03/2025

			ziyaret3
Başkan Büyükgöz’e Özbekistan’dan Konuklar
Başkan Büyükgöz’e

Özbekistan’dan Konuklar

Gebze Belediye Başkanı Zinnur Büyükgöz Türk Dünyası Belediyeler Birliği’ne üye Özbekistanlı belediye başkanlarından oluşan heyeti ağırladı. Özbek mevkidaşlarıyla belediyecilik çalışmalarına ilişkin deneyimlerini paylaşan Başkan Büyükgöz, Özbekistan’ın Fergana Belediyesi ile kardeş şehir protokolü imzalanacağını duyurdu

Başkan Büyükgöz’e Türk dünyasından konuklar. Türk Dünyası Belediyeler Birliği’ne üye Özbekistanlı belediye başkanları bir dizi ziyarette bulunmak üzere Gebze’ye geldi. Gebze Belediye Başkanı Zinnur Büyükgöz’ün ev sahipliğinde Gebze’ye gelen heyette; Özbekistan Ali meclisi Yasama Odası Başkanı ve heyet başkanı Bobur Bekmurodov, Özbekistan Cumhurbaşkanlığı İdaresi Temsilcisi Ravshan Sırozhıtdınov, Özbekistan Ali Meclisi Milletvekili Zafer Khudaıberdıev, Navoi Belediye Başkanı Dilmurod Ergaşev, Şehrisebz Belediye Başkanı Şerzod Boriev, Semerkant Belediye Başkanı Fazlıddin Umarov, Fergana Belediye Başkanı Vosilhon Nazarov, Yangi Namangan Belediye Başkanı Jobir Abdullaev, Vekil Jumşid Urunov, Yuksalish Kurumu Başkan Yardımcısı Askar Mamatkhanov yer aldı.

MODERN BELEDİYECİLİK ÇALIŞMALARINI ANLATTI

İlk olarak Gebze Organize Sanayi Bölgesi (GOSB)’un yönetim kurulu üyelerine konuk olan Özbek heyete eşlik eden Gebze Belediye Başkanı Zinnur Büyükgöz konuklarını daha sonra belediye binasında misafir etti. Gebze Kaymakamı Mehmet Ali Özyiğit, GTO Başkanı Abdurrahman Aslantaş, GTÜ Rektörü Prof. Dr. Hacı Ali Mantar’ın da katıldığı ziyaretler kapsamında Özbek mevkidaşlarına Gebze hakkında bilgi veren ve belediye hizmetleri ve projeleri hakkında da paylaşımda bulunan Belediye Başkanı Zinnur Büyükgöz, “Belediyemizde ağırladığımız Özbekistan heyetine Türkiye’deki belediyelerde kullanılan ilk lityum iyon akülü modüler veri merkezi ile dijital dünyada gerçekleştirdiğimiz belediyecilik hizmetlerimizi anlattık” dedi.

ÖZBEK HEYET GÜZİDE GENÇLİK MERKEZİNDE

Belediye ziyaretinin ardından beraberindeki Özbek heyet ile Güzide Gençlik Merkezi’ne geçen Gebze Belediye Başkanı Zinnur Büyükgöz, konuklarına merkezdeki eğitim faaliyetleri hakkında bilgi verdi. Başkan Büyükgöz, “Gençlerimizin ihtiyaç ve ilgi duyduğu birçok kıymetli içerik ile donattığımız, Gebze’nin en ‘’güzide’’ merkezini Özbekistan’dan gelen heyetimizle birlikte gezdik. Değerli heyetimize; merkezimizin işleyişi, içerikleri ve etkinlikleri ile ilgili bilgi verdik” ifadelerini kullandı.

FERGANA İLE KARDEŞ ŞEHİR PROTOKOLÜ

Gençlik merkezinin ardından Özbek heyete modern şehircilik uygulamalarına ilişkin sunum gerçekleştiren Gebze Belediye Başkanı Zinnur Büyükgöz, “Özbekistan’ın Türk Dünyası Belediyeler Birliği üyesi belediye başkanlarına, milletvekillerine ve heyete başkanlık eden Yuksalish Kurumu Başkanı, Özbekistan Cumhuriyeti Ali Meclisi Yasama Odası Komitesi Başkanı Sayın Bobur Bekmurodov’a; Modern Şehircilik Planlamasında Ana Eğilimleri ve Gebze'mizde gerçekleştirdiğimiz şehircilik faaliyetlerini anlatan kapsamlı bir sunum yaptık. Türk Dünyası Belediyeler Birliği üyesi Fergana Belediye Başkanı Sayın Vosilhon Nazarov ile önümüzdeki günlerde kardeş şehir protokolü imzalayacağız. Özbekistan'ın sanayi kenti olan Fergana şehri ile teknik, sosyal ve kültürel alanda güçlü bir işbirliği geliştirmeyi hedefliyoruz” dedi.
Tarih : 14/02/2025
			ziyaret4 
Başkan Büyükgöz’den Esnaf Ziyaretleri

Başkan Büyükgöz’den Esnaf Ziyaretleri

Esnaf ziyaretleri gerçekleştiren Gebze Belediye Başkanı Zinnur Büyükgöz, Adem Yavuz Mahalle esnaflarının yanı sıra minibüsçü esnaflarına da konuk olarak hasbihal etti, talepleri dinledi

Gebze Belediye Başkanı Zinnur Büyükgöz’den esnaf ziyaretleri. Gebze Belediye Başkanı Zinnur Büyükgöz ziyaretler kapsamında ilk olarak minibüsçü esnaflarına konuk oldu. Minibüsçüler Derneğini ziyaret eden Başkan Büyükgöz; Gebze-Harem hattında direksiyon sallayan minibüsçü esnaflarıyla hasbihal etti. Minibüsçülerin talep ve önerilerini dinleyen Gebze Belediye Başkanı Zinnur Büyükgöz daha sonra Adem Yavuz Mahallesi’nde bir dizi ziyaret gerçekleştirdi.

A. YAVUZ ESNAFINA ZİYARET

Adem Yavuz Mahallesi’nde vatandaşlara hizmet veren esnafları dükkanlarında ziyaret eden Başkan Büyükgöz, hayırlı işler temennilerini iletti. Esnaflarla devam eden çalışmalar ve belediyecilik hizmetlerine ilişkin de paylaşımda bulunan Gebze Belediye Başkanı Zinnur Büyükgöz, bölge esnafına bereketli kazançlar diledi.

PENBEGÜLLÜ’YE KONUK OLDU

Ziyaretler kapsamında Başkan Büyükgöz ayrıca; Gebze Belediyesi eski Belediye Başkanı merhum Ahmet Penbegüllü’nün kardeşi Mehmet Penbegüllü’ye de iş yerinde konuk oldu. Penbegüllü ile hasbihal eden Başkan Büyükgöz, tüm esnaflara hayırlı işler ve bereketli kazançlar temennisinde bulundu. 
Tarih : 11/12/2024
			ziyaret5
MHP İl Başkanı Batı’dan Başkan Büyükgöz’e ziyaret
MHP İl Başkanı Batı’dan

Başkan Büyükgöz’e ziyaret

Gebze Belediye Başkanı Zinnur Büyükgöz, MHP Kocaeli İl Başkanı Tuncay Batı ve yönetimini makamında ağırladı.

Gebze Belediye Başkanı Zinnur Büyükgöz, MHP Kocaeli İl Başkanı Tuncay Batı’yı makamında ağırladı. Cumhur İttifakı ortağı Milliyetçi Hareket Partisi’nin Kocaeli İl Başkanı Tuncay Batı ve yönetimi, Gebze Belediye Başkanı Zinnur Büyükgöz’e iade-i ziyarette bulundu. MHP Gebze İlçe Başkanı Coşkun Öztürk’ün yanı sıra Gebze Belediye Başkan Yardımcısı Şener Akın’ın da katıldığı ziyaretten duyduğu memnuniyeti dile getiren Gebze Belediye Başkanı Zinnur Büyükgöz, MHP Kocaeli İl Başkanı Tuncay Batı ve beraberindeki heyete devam eden belediye hizmetleri ve projeler hakkında bilgi verdi. Başkan Büyükgöz’e konuk severliğinden ötürü teşekkür eden MHP İl Başkanı Batı, belediyecilik çalışmalarında kolaylıklar ve başarılar diledi. Ziyaret, hatıra fotoğrafının çekilmesinin ardından sona erdi. 
Tarih : 04/12/2024
			ziyaret6
Başkan Büyükgöz Tarım Zirvesi Konuklarını Ağırladı
Başkan Büyükgöz Tarım Zirvesi Konuklarını Ağırladı

Gebze Belediye Başkanı Zinnur Büyükgöz Tarım Zirvesi’ne katılmak üzere ilçeye gelen belediye başkanları, iş insanları ve konsolosları ağırladı. Başkan Büyükgöz konuklarıyla Gebze’nin tarihi, kültürel ve sosyal değerlerinin yanı sıra; ar-ge, sanayi, üretim ve istihdam kapasitesine ilişkin paylaşımda bulundu.

Gebze Belediye Başkanı Zinnur Büyükgöz, zirve için ilçeye gelen misafirleri ağırladı. Gebze’de düzenlenen Tarım Zirvesi’ne katılmak üzere ilçeye gelen yabancı konuklar, Belediye Başkanı Zinnur Büyükgöz’e konuk oldu. Dünyanın farklı coğrafyalarından düzenlenen Tarım Zirvesi’ne katılmak üzere Gebze’ye gelen iş insanları ve belediye başkanlarını akşam yemeğinde ağırlayan Belediye Başkanı Zinnur Büyükgöz yaptığı açıklamada, “Türkiye'nin üreten kenti Gebze'mizde gerçekleşen Tarım Zirvesi sonrası dünyanın çeşitli ülkelerinden gelen belediye başkanları, iş insanları ve konsoloslarıyla ev sahipliğimizde buluştuk. Son derece verimli geçen toplantımızda tarım sektöründe kurulabilecek iş birliklerini görüştük” ifadelerini kullandı. Başkan Büyükgöz, konuklarına Gebze’nin tarihi, kültürel ve sosyal değerlerinin yanı sıra; ar-ge, sanayi ve üretim, istihdam kapasitesine ilişkin paylaşımda bulundu. 
Tarih : 28/10/2024