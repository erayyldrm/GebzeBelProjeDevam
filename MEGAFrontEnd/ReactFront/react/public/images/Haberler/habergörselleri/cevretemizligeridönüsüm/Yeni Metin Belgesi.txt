cevre1
Daha Yeşil Bir Şehir İçin 2024’te Sahadaydı
Gebze’de Ekipler;

Daha Yeşil Bir Şehir İçin 2024’te Sahadaydı

 Gebze Belediye Başkanı Zinnur Büyükgöz’ün talimatları doğrultusunda çalışmalarına hız veren park ve bahçeler müdürlüğüne bağlı ekipler, 2024 yılını da hizmet dolu geçirdi.

Gebze Belediyesi Park ve Bahçeler Müdürlüğü ekipleri, mahallelerinin çehresini güzelleştirmeyi ve yeşil alanlarla donatmayı sürdürüyor. Gebze Belediye Başkanı Zinnur Büyükgöz’ün talimatları doğrultusunda çalışmalarına hız veren park ve bahçeler müdürlüğüne bağlı ekipler, geride bıraktığımız 2024 yılını da hizmet dolu geçirdi.

AĞAÇLANDIRMA VE YEŞİL ALAN ÇALIŞMALARI

Daha yeşil ve çehresi daha güzel bir Gebze için durup dinlenmeden çalışmalarını sürdüren Gebze Belediyesi Park ve Bahçeler Müdürlüğü ekipleri tarafından 2024 yılında 3 adet yeni nesil konsept park kazandırırken ayrıca; 3 bin adet çiçek dikimi, 96 bin 976 adet budama işlemi, 1850 metrekare çim ekimi, 1900 adet bitki ekimi, 7 bin 165 adet ağaç dikimi ve 3 bin 674 metrekare yeşil alan çalışması gerçekleştirildi. 
Tarih : 20/12/2024

cevre2
Milli Ağaçlandırma Günü;
Milli Ağaçlandırma Günü;

Gebze’de fidanlar toprakla buluştu

Gebze Belediyesi tarafından Milli Ağaçlandırma Günü’nde düzenlenen ağaç dikimi töreninde yüzlerce fidan toprakla buluştu. İlçe protokolü ve öğrenciler toprakla buluşturdukları fidanlara can suyunu da birlikte verdi.

Gebze Belediyesi tarafından Milli Ağaçlandırma Günü’nde düzenlenen ağaç dikimi töreninde yüzlerce fidan toprakla buluştu. Kirazpınar Mahallesi’nde düzenlenen ağaçlandırma törenine ev sahibi Gebze Belediye Başkanı Zinnur Büyükgöz’ün yanı sıra Gebze Kaymakamı Mehmet Ali Özyiğit, AK Parti Gebze İlçe Başkanı Recep Kaya, İlçe Kadın Kolları Başkanı Habibe Çırak, GTO Başkanı Abdurrahman Aslantaş, ilçe protokolü ve Gebzeli öğrenciler katıldı.

ÇEVREYİ KORUMANIN YOLU AĞAÇLANDIRMADIR

Milli Ağaçlandırma Günü’nde düzenlenen fidan dikim töreninde kısa bir selamlama konuşması yapan Gebze Belediye Başkanı Zinnur Büyükgöz, “Çevreyi korumanın yolu yeşil alanlardan geçer. Yeşil önemli, dünyamızın geleceği için ağaçlar çok önemli. Bugün diktiğimiz ağaçlar sayesinde gelecek nesiler bizlere dua edecek inşallah. Bugün dikeceğimiz fidanların ileride büyüyerek ağaç olduğunu gördüğümüzde ne kadar güzel bir iş yaptığımız daha iyi anlayacağız” dedi.

ÖĞRENCİLER VE PROTOKOL TOPRAKLA BULUŞTURDU

Başkan Büyükgöz’ün ardından selamlama konuşması yapan Gebze Kaymakamı Mehmet Ali Özyiğit ise, “Geleceğe Nefes, İnsanlığa Nefes. 11 Kasım Millî Ağaçlandırma Günü kapsamında Kirazpınar Mahallemizde fidanlarımızı toprakla buluşturduk. Milli Ağaçlandırma Günü’nde geleceğimize nefes, toprağımıza umut olalım” ifadelerini kullandı. Konuşmaların ardından protokol ve öğrenciler toprakla buluşturdukları fidanlara can suyunu da birlikte verdi.
Tarih : 25/11/2024

cevre3
Gebze’de ‘Çevreni Koru Geleceğe Hayat Ver’ Şenliği
Gebze’de ‘Çevreni Koru Geleceğe Hayat Ver’ Şenliği

Gebze Belediye Başkanı Zinnur Büyükgöz’ün ev sahipliğinde düzenlenen Çevre Haftası etkinlikleri kapsamında ‘Çevreni Koru Geleceğe Hayat Ver’ sloganıyla düzenlenen şenlik geniş katılımla gerçekleştirildi.
Gebze Belediye Başkanı Zinnur Büyükgöz’ün ev sahipliğinde düzenlenen Çevre Haftası etkinlikleri kapsamında ‘Çevreni Koru Geleceğe Hayat Ver’ sloganıyla düzenlenen şenlik geniş katılımla gerçekleştirildi. Şenliğe ev sahibi Gebze Belediye Başkanı Zinnur Büyükgöz’ün yanı sıra ilçe protokolü temsilcileri ve öğrenciler katıldı. Çevre bilincinin toplumda yaygınlaştırılmasının öneminin bir kez daha vurgulandığı etkinlik Eşrefbey İlköğretim Okulu önünden start alan çevre yürüyüşüyle başladı. 15 Temmuz Milli İrade Kent Meydanı’nda devam eden çevre şenlik etkinliği öğrencilerin sıfır atık ürünlerinden oluşan defile gösterimi, geri dönüşüm atık parkuru yarışları, resim yarışmasında dereceye giren öğrencilere hediye takdimi ve diğer etkinliklerle sürdü.

GEBZE SİZİNLE NEŞE BULDU ÇOCUKLAR

Törende konuklara ve öğrencilere hitaben kısa bir selamlama konuşması yapan Gebze Belediye Başkanı Zinnur Büyükgöz, “Harikasınız çocuklar. Bugün yeni çarşı, eski çarşı sizinle hayat buldu, sizinle neşe buldu. Hepinizi ben yürekten kutluyorum. Değerli ilçe başkanımız, kadın kolları, meclis üyelerimiz, başkan yardımcılarımız, öğretmenlerimiz, müdürlerimiz, STK’larımız ve geleceğimiz yarınlarımız ümidimiz olan gözümün nuru evlatlarımız. Bugün ne için mücadele ediyoruz diye soru sorsak, ilk cevap çocuklarımızın geleceği, çocuklarımızın yaşayacağı güzel bir dünyayı onlara bırakmak, onlar için yarınları en güzel şekilde hazırlamak için mücadele ediyoruz deriz.

DOĞAYI KORUMAK ZORUNDAYIZ

Evet, bir taraftan onların eğitimde sanatta, kültürde bilişimde en güzel şartlarda ortamlarda okumaları için gayret çaba sarf edeceğiz. Diğer taraftan onların iyi insan olması için de çaba göstereceğiz. Doğayı korumak zorundayız. Çevreyi korumak zorundayız. Belediye olarak bu yönde çalışmalara sizlerin de desteği ve duyarlılığıyla daha hız vereceğiz. Biz inanıyoruz ki; çevreye duyarlı bu hizmetler, toplumumuzda çevre bilincinin hızla gelişerek yayılması ve gelecek kuşaklara aktarılmasıyla olur. Çevre etkinliğimize desteklerinizden ve katkılarınızdan ötürü ayrı ayrı teşekkürlerimi ve şükranlarımı sunarım” dedi. Etkinliğe ev sahibi Başkan Büyükgöz’ün yanı sıra AK Parti Gebze İlçe Başkanı Recep Kaya, İlçe Kadın Kolları Başkanı Habibe Çırak, belediye başkan yardımcıları, belediye meclis üyeleri, öğrenci velileri ve sivil toplum kuruluşu temsilcileri de katıldı.
Tarih : 04/06/2024

cevre4
Gebze’de Dünya Sıfır Atık Günü Farkındalık Etkinliği
Gebze’de Dünya Sıfır Atık

Günü Farkındalık Etkinliği

Gebze Belediyesi İklim Değişikliği ve Sıfır Atık Müdürlüğü tarafından Dünya Sıfır Atık Günü vesilesiyle bir farkındalık etkinliği düzenlendi.

Gebze Belediyesi İklim Değişikliği ve Sıfır Atık Müdürlüğü tarafından Dünya Sıfır Atık Günü vesilesiyle bir farkındalık etkinliği düzenlendi. Gebze Belediyesi, 2024 yerel seçimler nedeniyle kutlamaları ertelenen Dünya Sıfır Atık Günü’nü düzenlenen etkinlikle kutladı. Cumaköy Mesire alanında düzenlenen program Mehmet Alp Tiryakioğlu, Sultan Ayhan ve Şehit Polat Özbek ilkokullarından 140 öğrenci katılımıyla gerçekleştirildi. Etkinliğe ev sahibi Gebze Belediye Başkanı Zinnur Büyükgöz’ün yanı sıra, Kocaeli Büyükşehir Belediyesi Başkan Vekili Hasan Soba, İlçe Milli Eğitim Müdürü Şener Doğan, AK Parti İlçe Başkanı Recep Kaya ve meclis üyeleri de katıldı. Öğrencilerin yoğun ilgi gösterdiği programda bir konuşma gerçekleştiren Başkan Büyükgöz, “Sevgili çocuklar, çöplerimizi çöpe atarak çevremizi daha kolay şekilde temiz tutabiliriz. Sizler geleceğin yetişkinleri olacaksınız. Doğanın geleceğini korumak sizlerin elinde. Doğayı ve çevremizi temiz tutma sorumluluğunu şimdiden almalıyız ki gelecekte işlerimiz daha kolay olsun” ifadelerini kullandı. 
Tarih : 07/05/2024

cevre5
Gebze’de Ekipler 2023 yılında Daha Yeşil Bir Şehir İçin Çalıştı
Gebze’de Ekipler 2023 yılında

Daha Yeşil Bir Şehir İçin Çalıştı

 

Gebze Belediye Başkanı Zinnur Büyükgöz’ün talimatları doğrultusunda çalışmalarına hız veren park ve bahçeler müdürlüğüne bağlı ekipler, geride bıraktığımız 2023 yılını da hizmet dolu geçirdi.

 

Gebze Belediyesi Park ve Bahçeler Müdürlüğü ekipleri, mahallelerinin çehresini güzelleştirmeyi ve yeşil alanlarla donatmayı sürdürüyor. Gebze Belediye Başkanı Zinnur Büyükgöz’ün talimatları doğrultusunda çalışmalarına hız veren park ve bahçeler müdürlüğüne bağlı ekipler, geride bıraktığımız 2023 yılını da hizmet dolu geçirdi. Daha yeşil ve çehresi daha güzel bir Gebze için durup dinlenmeden çalışmalarını sürdüren Gebze Belediyesi Park ve Bahçeler Müdürlüğü ekipleri tarafından 2023 yılında 7 adet yeni nesil konsept park kazandırırken ayrıca; 4 yeni park ve 3 adet ise yeni nesil park imalatının yanı sıra 1 parkın yenilenmesi, 3 adet basket sahası kurulumu çalışmaları tamamlandı.

2 BİN 952 METREKARE YEŞİL ALAN

Üç adet yeni parkın inşa çalışmalarına devam eden park ve bahçeler müdürlüğü ekipleri tarafından ayrıca ilçe genelinde; 160 bin 706 adet çiçek dikimi, 13 bin 281 adet budama işlemi, 7 bin 781 metrekare park yapımı ve 6 bin 38 metrekare çim ekimi gerçekleştirildi. Gebze Belediyesi Park ve Bahçeler Müdürlüğü tarafından ayrıca 2023 yılı içerisinde 2 bin 952 metrekare yeşil alan kazandırılarak Gebzelilerin kullanımına sunuldu. 
Tarih : 15/01/2024

cevre6
Çevre Ödüllü Gebze’de 2023’de Atıklar Çevreye Değil Ekonomiye
Çevre Ödüllü Gebze’de 2023’de

Atıklar Çevreye Değil Ekonomiye

Çevreye duyarlı uygulamalarıyla ‘Sıfır Atık İle Engelleri Aşıyoruz Çevre Ödülü’nü ilçeye kazandıran Gebze Belediyesi’nin İklim Değişikliği ve Sıfır Atık Müdürlüğü ekipleri tarafından 2023 yılında değerli atıklar kaynağından toplanarak hem ekonomiye kazandırıldı hem de atıkların çevreyi kirletmesinin önüne geçildi

Gebze Belediyesi idari yapısı altında oluşturulan İklim Değişikliği ve Sıfır Atık Müdürlüğü bünyesindeki görev yapan deneyimli personellerle çevreye duyarlı sıfır atık uygulamaları her geçen gün daha da gelişerek devam ediyor. Çevreye duyarlı ve örnek sıfır atık uygulamalarıyla Gebze’ye, ‘Sıfır Atık İle Engelleri Aşıyoruz Çevre Ödülü’nü ilçeye kazandıran Gebze Belediyesi’nin İklim Değişikliği ve Sıfır Atık Müdürlüğü’ne bağlı ekipler 2023 yılında çalışmalarını aralıksız sürdürdü. Belediye Başkanı Zinnur Büyükgöz’ün talimatları ve destekleri doğrultusunda çalışmalarını arttırarak sürdüren İklim Değişikliği ve Sıfır Atık Müdürlüğü ekipleri tarafından geride bıraktığımız 2023 yılında 50 bin 500 kilogram atık cam, 220 bin 75 kilogram tekstil atığı, 4 bin 52 kilogram atık pil toplanarak ekonomiye kazandırıldı.

OKULLARDA SIFIR ATIK EĞİTİMLERİ

İlçe pazarlarından toplanan sebze ve meyve atıkları da 60 bin 770 litre tutarında komposta dönüştürüldü. İlçe genelinde başlatılan ‘8 Litre Atık Yağ Getirene 1 Litre Ayçiçek Yağı Hediye’ çalışması kapsamında ekipler tarafından 3 bin 370 kilogram atık yağ vatandaşların desteğiyle toplanarak çevrenin kirlenmesine engel olundu. Çevre ve sıfır atık bilincinin daha küçük yaşlarda edinilmesi için de okullarda çalışma yürüten Gebze Belediyesi İklim Değişikliği ve Sıfır Atık Müdürlüğü tarafından 2023 yılında 32 farklı okulda kurulan sıfır atık kulüpleriyle öğrencilere geri dönüşüm, iklim değişikliği ve sıfır atık konularında eğitimler verildi.

ATIKLAR ÇEVREYE DEĞİL EKONOMİYE

Sıfır atık kulüpleri ve verilen eğitimler sayesinde öğrenciler atıklarını ayrıştırmayı öğrenerek geri dönüşüme katkı sağladı. Gebze Belediyesi İklim Değişikliği ve Sıfır Atık Müdürlüğü tarafından yürütülen Sıfır Atık 1 Dünya Projesi’nde pilot mahalle olarak belirlenen ve kademe kademe diğer mahallelerde de uygulamaya konulan çalışmalar kapsamında Güzeller Mahallesi’nde gerçekleştirilen 1 aylık uygulama sonucunda ayrıştırılan atık miktarı 450 kilogramdan 2000 kilograma kadar çıkartıldı.
Tarih : 05/01/2024

