				calismalar1

Damgatepe Mesire’de Çalışmalar Tam Gaz!
Cumaköy Mesire alanından sonra, ikinci mesire alanı olarak planlanan Damgatepe Mesire’deki çalışmaları yakından takip eden Gebze Belediye Başkanı Zinnur Büyükgöz, “Cumaköy’den daha fonksiyonel, ailelerinizle gelerek hoşça vakit geçirebileceğiniz, dinleneceğiniz yeni mesire alanını sizlerin hizmetine sunacağız” dedi.

Gebze Belediyesi Pelitli Damgatepe Mesire alanında imalat çalışmaları hız kesmeden devam ediyor. Gebzelilerin aileleriyle birlikte doğa içerisinde keyifli vakit geçirdiği Cumaköy Mesire alanından sonra, ikinci mesire alanı olan Damgatepe Mesire alanında da çalışmalar hız kesmeden devam ediyor. Çalışmaları yakından takip eden ve yetkililerden bilgi alan Gebze Belediye Başkanı Zinnur Büyükgöz yaptığı açıklamada, “Cumaköy mesire alanını tamamlayarak siz değerli hemşerilerimizin hizmetine sunmuştuk. Sizlerden büyük teveccüh gördü.

DAHA FONKSİYONEL DİNLENCE ALANI

Pelitli Damgatepe mesire alanımızda hızla tamamlanarak sizlerin beğenisine ve hizmetine sunulacak. Cumaköy’den daha fonksiyonel, ailelerinizle gelerek hoşça vakit geçirebileceğiniz, dinleneceğiniz yeni mesire alanını sizlerin hizmetine sunacağız. Şimdiden Gebze’mize hayırlı olsun” ifadelerini kullandı.

TAM DONANIMLI YENİ MESİRE YERİ

Piknik alanları, spor sahaları, basketbol ve voleybol alanları, yürüyüş parkurları, barbekü alanları, çocuk oyun alanları, ibadethane, 70 araçlık otopark, wc ve diğer sosyal donatı alanlarının yer alacağı Pelitli Damgatepe Mesire alanı 113 bin 500 metrekare alan içerisinde konumlanacak. Gebzelilerin aileleriyle birlikte, stresten uzak ve doğa içerisinde hoşça vakit geçirebileceği Damgatepe Mesire alanı, bölgeyi ziyaret edecek vatandaşların tüm ihtiyaçlarını karşılayacak şekilde dizayn ediliyor.

Tarih : 11/04/2025


				calismalar2

Gebze’ye İkinci Mesire Alanı Damgatepe’de Çalışmalar Sürüyor

Pelitli Damgatepe Mesire alanında incelemelerde bulunan Belediye Başkanı Büyükgöz, “Cumaköy mesire alanının 3 katı büyüklüğünde ve daha farklı donatı alanını barındıracak şekilde planlanan Damgatepe Mesire alanımız şimdiden Gebze’mize hayırlı uğurlu olsun” dedi

Başkan Büyükgöz talimat verdi, Gebze’ye Cumaköy mesire alanından sonra yeni bir mesire alanı daha kazandırılıyor. Gebze Belediye Başkanı Zinnur Büyükgöz, Park ve Bahçeler Müdürlüğü ekipleri tarafından Pelitli Mahallesi’nde yapımına başlanan Damgatepe Mesire alanında incelemelerde bulundu. Hızla devam eden yapım çalışmaları hakkında bilgi alan Gebze Belediye Başkanı Zinnur Büyükgöz, “Cumaköy Mesire alanını geçen yıl hizmete almıştık. Sizlerin teveccühünü kazanmış oldu. Gördük ki yetmiyor.

CUMAKÖY’ÜN 3 KATI BÜYÜKLÜĞÜNDE

Gebze’mize yeni bir mesire alanı kazandırmak için Pelitli Mahallemizdeki Damgatepe alanında başlattığımız mesire alanı çalışma bölgesindeyiz. Damgatepe mesire alanımız, Cumaköy mesire alanının 3 katı büyüklüğünde ve daha farklı donatı alanını barındıracak şekilde planlandı. Hemşeri derneklerimizin kültürel faaliyetlerini de yapabileceği bir mekan olarak dizayn edilecek Damgatepe mesire alanımızı inşallah yaz sezonuna yetiştirmek için gayret edeceğiz.

113 BİN METREKARE ALAN ÜZERİNDE

Şimdiden Gebze’mize hayırlı uğurlu olsun” ifadelerini kullandı. Toplam 113 bin 500 metrekare alan üzerinde Damgatepe Mesire alanı; yapay vadi, etkinlik alanları, futbol sahası, piknik alanları, yürüyüş ve bisiklet yolları, mescit, sosyal donatı alanları, WC, voleybol ve basketbol sahaları ile Gebzelilerin aileleriyle birlikte faydalanacağı yeni dinlence ve uğrak noktası olacak.
Tarih : 21/01/2025

				calismalar3
Gebze’de trafiği rahatlatacak çalışmalar

Gebze Belediye Başkanı Zinnur Büyükgöz, fen işleri ekipleri tarafından Hacı Halil ve Barış mahallelerinde sürdürülen ve ilçedeki trafiği daha konforlu hale getirecek çalışmaları yerinde inceledi

Gebze Belediyesi ekipleri ilçede trafik yükünü hafifletecek, araç ve yaya trafiğini daha konforlu hale getirecek çalışmalarını hız kesmeden sürdürüyor. Gebze Belediye Başkanı Zinnur Büyükgöz’ün talimatları doğrultusunda üst yapı çalışmalarına devam eden fen işleri müdürlüğüne bağlı ekipler; Hacı Halil ve Barış mahallelerinde kavşak ve yol bağlantı işlerini sürdürüyor. Üstyapı çalışmalarını yerinde denetleyen Gebze Belediye Başkanı Zinnur Büyükgöz; Hacı Halil Mahallesi’nde bulunan ve eski öğretmenevi olarak bilinen noktada gerçekleştirilen çalışmalarda; işgal edilen kamu alanını yıkılarak yol genişletme işleminde değerlendirildiğini belirtti.

KAZALARIN ÖNÜNE GEÇİLECEK

Başkan Büyükgöz bir diğer çalışma noktası olan Barış Mahallesi’nde yaptığı incelemede ise, “Değerli hemşerilerim; yine uzun yıllardır çözülmesi beklenen ve kangren durumuna gelmiş Barış Mahallesi’ndeki bağlantı alanındayız. Burada ana caddeden, karşı mahalle olarak adlandıracağımız bir keskin viraj durumu vardı. Şuan üzerinde bulunduğumuz dolgu çalışmaları ile kot farkı ve viraj sorunları ortadan kalkacak ve kazaların önüne geçeceğiz” ifadelerini kullandı.
Tarih : 17/09/2024

				calismalar4

Kent Meydanındaki Önemli Çalışmada İlk Beton Atıldı(Gebze Belediye Başkanı Zinnur Büyükgöz’ün talimatıyla kent meydanında başlatılan Çoban Mustafa Paşa Camii’ndeki tuvaletler ve abdesthaneler yer altına alınarak modernize edilecek projede ilk beton atıldı.Gebze Belediye Başkanı Zinnur Büyükgöz’ün talimatıyla kent meydanında başlatılan Çoban Mustafa Paşa Camii’ndeki tuvaletler ve abdesthaneler yer altına alınarak modernize edilecek projede ilk beton atıldı. Vatandaşlardan gelen talepler doğrultusunda hayata geçirilen proje kapsamında Çoban Mustafa Paşa Camii’ndeki abdesthaneler yer altına alınırken bir yandan da umumi tuvalet ihtiyacı da karşılanmış olacak. Gebze Belediye Başkanı Zinnur Büyükgöz’ün talimatıyla başlatılan projede temel kazısının ardından ilk beton atıldı.

KENT ESTETİĞİNE UYGUN BİR YAPIDA OLACAK

Toplam 360 metrekarelik alanda ve meydanın estetiğine uygun şekilde hayata geçirilecek proje hakkında bilgi veren Gebze Belediye Başkanı Zinnur Büyükgöz, “Gebze 15 Temmuz Milli İrade Kent Meydanı’nda Çoban Mustafa Paşa Cami’sinin ana çıkış kapısının ön cephesinde hayata geçireceğimiz çalışmayla birlikte, meydanda umumi tuvaletler, abdesthaneler ve gasil hanelerin yer altında en modern sistemle devreye alacağız. En kısa sürede bu çalışmaları tamamlayarak sizlerin hizmetine sunacağız. Şimdiden cami cemaatimize ve Gebze’mize hayırlı olsun” ifadelerini kullandı.
Tarih : 07/03/2024)

				calismalar5

Pelitli Damgatepe Mesire’de Çalışmalar Başladı

Gebze Belediye Başkanı Zinnur Büyükgöz, çalışmaların startının verildiği Pelitli Mahallesi’ndeki mesire alanında incelemelerde bulundu.
Gebze Belediye Başkanı Zinnur Büyükgöz, çalışmaların startının verildiği Pelitli Mahallesi’ndeki mesire alanında incelemelerde bulundu. İlçenin her bir doğa harikası olan kırsal mahallelerine, Gebzelilerin aileleriyle birlikte yararlanabileceği mesire alanları kazandırmayı sürdüren Belediye Başkanı Zinnur Büyükgöz; Cumaköy’den sonra Pelitli Mahallesi’nde inşasına başlanan mesire alanında incelemelerde bulundu. Pelitli Mahallesi’nin Damgatepe mevkiinde inşasına başlanan mesire alanında ilgili teknik birim müdürleriyle incelemelerde bulunan Başkan Büyükgöz çalışmalar hakkında bilgi aldı.

113 BİN METREKARE ALAN ÜZERİNDE

Toplam 113 bin 512 metrekare alan üzerinde inşa edilecek ve piknik alanları, yürüyüş parkurları ve tüm ihtiyaçların düşünülerek projelendirilen sosyal donatı alanlarının yer alacağı Pelitli Damgatepe Mesire alanında incelemelerde bulunan Gebze Belediye Başkanı Zinnur Büyükgöz yaptığı açıklamada, “Pelitli Mahallemizde Damgatepe mesire alanı bölgesindeyiz.

SIRADA OVACIK VE KADILLI VAR

Tahsis ve proje işlemlerinin tamamlanmasının ardından iş makineleri bölgeye girerek çalışmalara başlandı. Bahar aylarıyla beraber bu alanı siz değerli hemşerilerimizle buluşturacağız inşallah. Ovacık ve Kadıllı mahallelerimizde de mesire alanlarımızı kazandırmak için çalışmalarımıza başlayacağız. Mesire alanlarımız şimdiden hayırlı olsun” ifadelerini kullandı.   
Tarih : 23/01/2024
				calismalar6
“Sessiz Devrim”in Ardından Proje Yağmuruna Hazırlanıyor

Başkan Büyükgöz Yeni Dönemde;

“Sessiz Devrim”in Ardından

Proje Yağmuruna Hazırlanıyor

İlk 5 yıllık hizmet döneminde ilçenin kronikleşen sorunlarını çözerek ve gelecek 50 yılını planlayacak şekilde adeta bir ‘sessiz devrim’ gerçekleştiren Gebze Belediye Başkanı ve Cumhur İttifakı Başkan Adayı Zinnur Büyükgöz yeni dönemde; Türkiye Yüzyılı şehirleri içinde ışığı parlayan bir Gebze için ilçeyi adeta proje yağmuruna tutmaya hazırlanıyor.

Belediye Başkanı ve Cumhur İttifakı Gebze Belediye Başkan Adayı Zinnur Büyükgöz, önümüzdeki 5 yıllık hizmet döneminde Gebze’ye damgasını vurmaya hazırlanıyor. Gebzelilerin teveccühüyle göreve geldiği 5 yıllık hizmet döneminde ilçenin kronikleşen yapısal sorunlarını çözmek üzere çalışmalar yapan ve adeta bir ‘sessiz devrim’ gerçekleştiren Belediye Başkanı Zinnur Büyükgöz, ikinci 5 yıllık icraat döneminde Gebze’yi adeta proje yağmuruna tutmaya hazırlanıyor. İlk 5 yıllık dönemini, “Gebze’nin gelecek 50 yılını planladık.

50 YILLIK HİZMETİ 5 YILA SIĞDIRDIK

Her konuda sağlam işler yaparak Gebze’nin şehircilik altyapısını sağlamlaştırdık. Şehrin omurgasını oluşturan yapılaşma hak ve standartlarını belirledik. Gebze’de mülkiyet problemini yok düzeyine indirdik” sözleriyle tanımlayan Gebze Belediye Başkanı Zinnur Büyükgöz, “Gebze Belediyesi’nin bütçesiyle ancak 50 yılda yapabileceğimiz hizmetleri 5 yılda Gebze’mize kazandırdık.

GEBZE İÇİN KOŞMANIN TAM ZAMANIDIR

Şimdi Türkiye Yüzyılı’ndayız. Yürümek değil, koşmamız gerek. Kentsel yenilenme için tam zamanıdır. Uyumun bereketini artırmanın tam zamanıdır. Kültür sanatı çoğaltmanın tam zamanıdır. Spor ve eğitimle Gebze’yi geliştirmenin tam zamanıdır. Gebze için, Kocaeli için, Türkiye için Koşmanın tam zamanıdır” ifadelerini kullandı.

IŞIĞI PARLAYAN BİR GEBZE İÇİN ÇALIŞMAK

“Büyük bir heyecanla, Tam zamanı olduğunu düşündüğümüz, bütün şehircilik hizmetleri için Türkiye Yüzyılı şehirleri içinde ışığı parlayan bir Gebze için Yüzlerce proje hazırladık. Her yeri ve herkesi ilgilendiren şehircilik projelerimizle, yeni menzillere varmak için Allah’ın izniyle hazırız kararlıyız” diyen Belediye Başkanı ve Cumhur İttifakı Gebze Belediye Başkan Adayı Zinnur Büyükgöz’ün yeni dönemde, Gebze’nin Türkiye Yüzyılında yıldızını parlatacak, damgasını vuracak projelerden bazıları…

BELEDİYENİN ÖZ KAYNAKLARIYLA

Gebze Belediyesi’nin öz kaynaklarıyla hayata geçirilmesi hedeflenen projelerin başında gelenler ise şöyle: “Kirazpınar Toplu Konutları: 67 bin 500 metrekare alan üzerinde 320 daire, 64 ticari birim, kapalı-açık otoparklar; Balçık Küçük Sanayi Sitesi: 350 bin metrekare alan üzerinde sanayi sitesi birimleri, ticari birimler ve sosyal donatılar; Pelitli Lojistik Merkezi: 47 bin 500 metrekare alanda kamyon TIR parkı, yedek parça satış alanı, sosyal donatılar; Belediye Önü Otopark-Çevre Düzenleme: Güzeller’de 13 bin metrekare alan üzerinde; Sultan Orhan Camii Çevre Düzenlemesi: 10 bin 796 metrekare alanda meydan ve çevre düzenlemesi; İstasyon Meydanı ve Otoparkı: 3 bin 200 metrekare alanda 320 araçlık otopark ve meydan; Mustafapaşa Meydanı: 2 bin 600 metrekare alanda 180 araçlık otopark ve çevre düzeni, kafeterya.

TÜM MAHALLELERE YENİ YATIRIMLAR

Mimar Sinan Hizmet Kompleksi: 13 bin metrekare alanda seyir terası, spor ve oyun grupları, kitap kafe, restoran; Yenikent Hizmet Kompleksi: 12 bin 800 metrekare alanda 7/24 bebek ve çocuk bakım merkezi, kütüphane-etüd merkezi, spor alanları; Mevlana Hizmet Kompleksi: 4 bin 600 metrekare alanda etüt merkezi, konferans salonu, spor alanı, kafe ve restoran; Mevlana Bilim Sanat Merkezi: 2 bin 400 metrekare alanda eğitim atölyeleri, plates ve çalışma salonu, kütüphane-kafe, açık-kapalı otoparklar; Beylikbağı Güzide Tesisi: 7 bin metrekare alanda kafe-restoran, çevre düzenlemesi, açık otopark; İstasyon Topçular Güzide Tesisi: 3 bin 325 metrekare alanda kafe-restoran, çevre düzenlemesi, otopark; Kuyumcular Çarşısı: Hacı Halil’de 1070 metrekare alanda mağazalar ve sosyal donatı alanları içerisinde 4 mevsim güvenli alışveriş.

HER ALANDA SPOR VE KÜLTÜR TESİSLERİ

Kirazpınar Spor Tesisleri: Futbol, voleybol, basketbol sahaları. Tenis kortu, fitnes alanları, kafe ve sosyal donatı alanları; Eskihisar Su Sporları Merkezi: 3 bin 250 metrekare alanda kano, kürek, yelken su altı sporları eğitimi. Seyir terası ve kafe; Ahmet Penbegüllü Spor Tesisi: Yenikent’te 450 metrekare açık spor alanı, 450 metrekare kapalı spor alanı. Futbol sahası, fitness ve plates; Mollafenari Gençlik Kampı: 161 bin metrekare alanda spor sahaları ve sosyal donatı alanları; Gebze Kongre ve Kültür Merkezi: Sultan Orhan’da kongre merkezi, ticari birimler ve ofis alanları, kütüphane ve etüt merkezi, kapalı otopark; Hacı Halil Gastronomi Merkezi: 2 bin 500 metrekare alanda gastronomi atölyesi, kütüphane ve etüt merkezi, kitap kafe alanı, kafe ve restoran, açık otopark.

SOSYAL BELEDİYECİLİK DESTEKLERİ

7/24 Kreş ve Çocuk Eğitim Merkezi: Kirazpınar’da 5 bin 646 metrekare alanda derslikler ve atölyeler, oyun alanı ve uyku odaları, etkinlik alanları; Anne Kadın ve Çocuk Eğitim Merkezi: Osman Yılmaz’da (eski ÖSYM binası) 3 bin 644 metrekare alanda eğitim ve dinlenme alanları, kütüphane ve sanat atölyeleri, spor salonları, kafe ve restoran; Sokak Hayvanları Doğal Yaşam Alanı: Pelitli’de 3 bin 990 metrekare alanda 1500 hayvan kapasiteli, doğal yaşam alanları, barınma alanları ve veteriner hizmetleri; Büyüklerimize Vefa: Emekliler kıraathanesi, kütüphane ve ikramlar, sosyal aktivite ve sağlık söyleşileri; Üniversite Kazananlara Destek: İlk kez üniversiteyi kazanıp kayıt yaptıran gençlere bir defaya mahsus 5 bin Lira kayıt desteği.”
Tarih : 13/03/2024

